---
# title: "First post"
# slug: "/news/first-post"
# thumb: ../images/News/shutterstock_1433594243.pngshutterstock_1433594243.png
# date: 23-05-2021
---

<!-- # Jak urządzić salon w stylu prowansalskim? Porady i inspiracje

***Styl prowansalski od lat cieszy się dużą popularnością. Nie ma w tym nic dziwnego, biorąc pod uwagę jego uniwersalność przeplecioną z niezwykłym szykiem. Miłośnicy Prowansji mogą być zadowoleni, bo styl ten należy do najpopularniejszych w aranżacji wnętrz. A zatem jeśli i Ty marzysz o salonie z klimatem południowo-wschodniej Francji, gdzie przeplata się nuta elegancji i romantyzmu, styl prowansalski okaże się strzałem w dziesiątkę!***

![photo1](../../images/Article/1.webp)

## Styl prowansalski – czym się charakteryzuje?

Z czym się kojarzy Prowansja? Dla wszystkich, którzy dopiero zaczynają przygodę ze stylem prowansalskim, kilka informacji na temat najbardziej pożądanego stylu wśród kobiet. Mowa o kobietach, ponieważ to właśnie one częściej sięgają po dodatki i meble w tym stylu. A to wszystko dlatego, że przywodzi on na myśl ciepło i przytulność. Otulające, mięsiste tkaniny, ornamenty i rzeźbienia w meblach, kwiatowe motywy na ścianach pod postacią tapety, ale i obrazów, to wszystko wpływa na poczucie wyjątkowej aury, która już od wejścia otuli i sprawi, że trudno będzie się rozstać z tym wnętrzem, nawet na krótką chwilę.

![photo2](../../images/Article/2.jpeg)

## Jak urządzić pokój dzienny w stylu prowansalskim? O czym musisz pamiętać?

Urządzanie salonu potrafi niejednej osobie spędzić sen z powiek. W końcu to pomieszczenie jest najczęściej oblegane. To właśnie tam odpoczywamy, spędzamy czas z rodziną, przyjaciółmi i wprawiamy się w błogi nastrój. Dlatego jeśli przed Tobą zmiana aranżacji, a styl prowansalski to właśnie to, czego szukasz, przedstawiamy kilka inspiracji, które pomogą Ci w przygotowaniach. Prawdziwe wnętrza prowansalskie zazwyczaj charakteryzują się dużą przestrzenią, ale jeśli w Twoim mieszkaniu nie ma na tyle miejsca, bez obaw – uda Ci się uzyskać zamierzony efekt nawet w mniejszym pomieszczeniu.

![photo3](../../images/Article/3.jpeg)

## Jakie kolory wykorzystać do urządzania prowansalskiego salonu?

Pierwsza i niewątpliwie najważniejsza kwestia to dobór odpowiedniej gamy kolorystycznej. Już na tym etapie zaczyna się przygoda z Prowansją, pełną uroku, natury i harmonii. Kiedy w grę wchodzi pokój dzienny, najlepszym wyborem okażą się jasne, stonowane odcienie. Biel to absolutny must have, który pojawia się w stylu prowansalskim. Jeśli jednak zależy Ci na czymś innym, wszelkie stonowane odcienie beżu, brązu, szarości, zieleni, żółci, pudrowego różu i oczywiście lawendy również się tutaj odnajdą. Beże i brązy najczęściej pojawiają się na meblach, zaś mocniejsze kolory na dodatkach, ale kiedy nie czujesz bieli na ścianach – dlaczego nie. Zaszalej i ciesz się swoją wersją.
 -->
